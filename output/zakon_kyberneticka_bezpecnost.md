# Seznamte se zákonem o kybernetické bezpečnosti a jeho dopadem na běžného uživatele

## Zákon o kybernetické bezpečnosti

Cybersecurity kniha strana 129

## O čem je

Zákon o kybernetické bezpečnosti nezakládá civilní ani trestní odpovědnost pachatelů
kybernetických útoků, ale vytváří systém bezpečnostních opatření, která mají výskytu
kybernetických bezpečnostních incidentů předcházet, resp. která mají zajistit, že
případný kybernetický bezpečností incident neohrozí celkové fungování informačních
a komunikačních systémů nebo fungování kriticky důležitých společenských informačních
funkcionalit.

Ad. 2. Princip ochrany informačního sebeurčení člověka
Bezpečnost nelze vnímat jako samostatně existující legitimní hodnotu. Legitimní jsou totiž jen
ta bezpečnostní opatření, jejichž prostřednictvím je chráněn (zabezpečen) legitimní společenský
zájem.203 Zákon o kybernetické bezpečnosti je primárně založen na principu zabezpečení
informačního sebeurčení člověka.
Pojem informačního sebeurčení člověka zavedl do právní praxe Spolkový ústavní soud204 jako
souhrnné označení pro katalog absolutních informačních práv člověka. Původní chápání pojmu
informačního sebeurčení zahrnovalo především jeho pasivní složku, tj. ochranu diskrétní
informační sféry, a projevovalo se především ochranou soukromí a ochranou osobních
údajů.
Dalším rozvojem ústavní judikatury a judikatury Evropského soudu pro lidská práva dospěla
právní doktrína k aktuálnímu chápání informačního sebeurčení, které kromě pasivní složky
(tj. ochrany diskrétních informací) zahrnuje též aktivní složku, tj. právo aktivně přijímat,
zpracovávat a komunikovat informace. Aktivní aspekt informačního sebeurčení přitom
vychází z předpokladu, že člověk nemůže žít plnohodnotný soukromý život bez toho, aby měl
možnost komunikovat s okolním světem.205

Ad. 4. Princip minimalizace státního donucení
Zákon o kybernetické bezpečnosti nedopadá na veškeré informační systémy, respektive služby
a sítě elektronických komunikací, ale zaměřuje se pouze na ty informační a komunikační
systémy, které mají aktuálně vzhledem ke stanovenému účelu zákona zásadní význam.
Zabezpečení těchto systémů před běžnými formami kybernetických útoků tak je řešeno pouze
ve vztahu k systémům a sítím tvořícím kritickou informační infrastrukturu a dále pak ve vztahu
k významným informačním systémům a některým digitálním službám.
Povinnost aplikace standardního zabezpečení včetně povinnosti hlásit výskyt kybernetických
bezpečnostních incidentů a odpovídajícím způsobem na ně reagovat je tedy obecně definována
pouze pro správce systémů značného společenského významu (tj. systémů, jejichž ochrana
má ve shora uvedeném smyslu zásadní význam pro ochranu práv na informační sebeurčení
a nedistributivních informačních práv státu).
Stát se snaží zasahovat pouze do práv těch subjektů, u kterých je respektování principů
kybernetické bezpečnosti (viz triáda CIA aj.) zcela nezbytné. Lze tedy konstatovat, že věcný
a osobní rozsah ZoKB je relativně minim

Ad. 5. Princip autonomie vůle regulovaných subjektů
Princip autonomie vůle regulovaných subjektů se projevuje tak, že ZoKB stanovuje základní
povinnosti a standardní bezpečnostní parametry, přičemž je adresátům právních povinností
ponechána volnost ve způsobech, jakými dosáhnou jejich naplnění.
Zákon o kybernetické bezpečnosti počítá s tím, že lze standardní zabezpečení informačních
systémů a sítí řešit za užití různých zabezpečovacích technologií. Konkrétní organizační
a technické postupy včetně např. řízení dodavatelů, školení zaměstnanců, interních kontrol apod.
ponechává ZoKB plně v diskreci povinných osob. Tím je zajištěno, že výsledné zabezpečení
informačních a komunikačních systémů bude ve svém souhrnu spolehlivě funkční, přičemž
individualita jednotlivých partikulárních bezpečnostních řešení umožní efektivní využití
příslušných zdrojů. 


### Implementace

Institut varování

Úřad vydá varování, dozví-li se zejména z vlastní činnosti nebo z podnětu provozovatele národního CERT anebo od orgánů

Varování Úřad zveřejn í na svých internetových stránkách a oznámí je orgánům a osobám uvedeným v paragrafu 3, jejichž kontakní údaje jsou vedeny v evidenci podle paragrafu 16 odstavci 4.

Prostřednictvím varování NÚKIB upozorňuje na existenci hrozby v oblasti KB, na kterou je nutné bezprostředně reagovat.

Subjekty, které spadají pod zákon ZKB, jsou povinny se touto hrozbou dále zabývat a zohlednit ji v analýze rizik

Várování neznamená zákaz použití, ale nutnost zvážení případného bezpečnostního rizika

Orgánům a osobám, kterým ZKB neukládá povinnost zavést a provádět bezpečností opatření, stejně tak jako široké veřejnosti, nezakládá varování NÚKIB povinnosti.


